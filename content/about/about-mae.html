<body>
	<div class="content-about">
		<h1>Museu de les Arts Escèniques</h1>
		<p>El Museu de les Arts Escèniques té entre els seus objectius, des de fa gairebé 100 anys, la preservació de la memòria de les arts escèniques de Catalunya.</p>
		<p>Les arts escèniques són unes arts efímeres que només podem recordar, evocar i estudiar si recollim, preservem i difonem tota una sèrie de documents i objectes que queden quan ha acabat la funció com ara programes de mà, cartells, fotografies, esbossos escenogràfics, figurins, documentació personal i administrativa, vestuari...</p>
		<p>El treball portat a terme pel Museu ha configurat unes excepcionals col·leccions de caire nacional: l’arxiu fotogràfic supera el milió d’imatges, la col·lecció de programes de mà els 200.000 exemplars, els esbossos d’escenografia i figurins les 19.000 peces, els cartells les 9.000 unitats, la indumentària les 1000 peces...</p>
		<p>L'exposició virtual que presentem complementa una exposició física que s'havia de fer a Can Serra el maig de 2020 però que es va cancel·lar per la pandèmia. El seu objectiu és presentar els vestits d’òpera de Montserrat Caballé comprats el 2019 i alhora posar en valor la col·lecció d'indumentària d'òpera del Museu, que conté peces artistas també excepcionals com Francesc Viñas, Hipólito Lázaro i Victoria de los Ángeles, entre d'altres.</p>
		<p><br/></p>
		<p>Anna Valls i Passola</p>
		<p>Directora del Centre de Documentació i Museu de les Arts Escèniques</p>

		<a href="http://www.cdmae.cat/">
			<img src="img/SVG/MAE Logo.svg" alt="">
		</a>
	</div>
</body>