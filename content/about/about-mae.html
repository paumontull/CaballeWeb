<body>
	<div class="content-about">
		<h1>Museu de les Arts Escèniques</h1>
		<h2>La col·lecció d’indumentària, part de la memòria de l’escena catalana</h2>
		<p>El Museu de les Arts Escèniques té entre els seus objectius, des de fa gairebé 100 anys, preservar la memòria de les arts escèniques de Catalunya.</p>
		<p>Les arts escèniques són unes arts efímeres que només podem recordar, evocar i estudiar si recollim, preservem i difonem tota una sèrie de documents i objectes que queden quan ja ha acabat la funció. Documents i objectes com ara programes de mà, cartells, fotografies, esbossos de les escenografies, figurins, documentació personal i administrativa, vestuari...</p>
		<p>El treball portat a terme pel Museu ha configurat unes col·leccions excepcionals de caire nacional: l’arxiu fotogràfic supera el milió d’imatges, la col·lecció de programes de mà els 200.000 exemplars, els esbossos d’escenografia i figurins les 19.000 peces, els cartells les 9.000 unitats...</p>
		<p>Aquesta exposició vol posar en valor la col·lecció d’indumentària, que supera  les mil peces, i on destaquen les col·leccions d’Enric Borràs, Tórtola Valencia, Carmen Amaya, Margarida Xirgú, Antonio el Bailarín, Companyia Gelabert-Azzopardi;  i <strong>especialment vol posar en valor  la col.lecció d’indumentària operística. on destaquen peces d’Hipólito Lázaro, Mercè Capsir, Celestino Sarobe, Francesc Viñas, Manuel Ausensi,  Maria Espinalt, Victoria de los Ángeles i, des del 2019, set vestits  de Montserrat Caballé, diva indiscutible de l’escena operística internacional.</strong></p>
		<p>Continuarem treballant per preservar la memòria Montserrat Caballé!</p>
		<p><br/></p>
		<p>Anna Valls i Passola</p>
		<p>Directora del Centre de Documentació i Museu de les Arts Escèniques</p>

		<a href="http://www.cdmae.cat/">
			<img src="img/SVG/MAE Logo.svg" alt="">
		</a>
	</div>
</body>