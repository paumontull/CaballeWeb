<body>
	<div class="content-about">
		<h1>Museu de les Arts Escèniques</h1>
		<p>El Museu de les Arts Escèniques té entre els seus objectius, des de fa gairebé 100 anys,  preservar la memòria de les arts escèniques de Catalunya.</p>
		<p>Les arts escèniques són unes arts  efímeres  que només podem recordar, evocar i estudiar si recollim,  preservem i difonem  tota  una sèrie de documents i objectes que queden quan ja  ha acabat la funció. Documents i objectes com: programes de mà, cartells, fotografies, esbossos de les escenografies,  figurins, documentació personal i administrativa, vestuari...</p>
		<p>El treball portat a terme pel Museu ha configurat unes col·leccions excepcionals de caire nacional: l’arxiu fotogràfic supera el milió d’imatges, la col·lecció de programes de mà els 200.000 exemplars, els esbossos d’escenografia i figurins les  19.000 peces, els  cartells les 9000 unitats ...</p>
		<p>Aquesta exposició vol posar en valor la col·lecció d’indumentària que supera  les mil peces i on destaquen peces i col·leccions d’Enric Borràs, Tórtola Valencia, Carmen Amaya, Margarida Xirgú, Antonio el Bailarín, Companyia Gelabert-Azzopardi;  i especialment vol posar en valor  la col.lecció d’indumentària operística on destaquen peces de Hipólito Lázaro, Mercè Capsir, Celestino Sarobe, Francesc Viñas Manuel Ausensi,  Francesc Viñas, Maria Espinalt, Victoria de los Ángeles  i des del 2019 , set vestits  de Montserrat Caballé, diba indiscutible de l’escena operística internacional.</p>
		<p>Amb els set vestits de Montserrat Caballé, la col.lecció d’indumentària operística pren un relleu excepcional, perquè  ajudarà a visibilitzar  el Museu i la col·lecció indumentària però també  volem remarcar que  la memòria de les arts escèniques no estaria completa sense peces de la diba catalana amb més reconeixement internacional.</p>
		<p>Continuarem treballant per preservar  la memòria  Montserrat Caballé!</p>
		<p><br/>Anna Valls i Passola</p>
		<p>Directora del Centre de Documentació i Museu de les Arts Escèniques</p>

		<a href="http://www.cdmae.cat/">
			<img src="/img/SVG/MAE Logo.svg" alt="">
		</a>
	</div>
</body>