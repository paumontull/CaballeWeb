<body>
	<div class="content-vestit">
		<div class="content-vestit__article">
			<h1>Don Carlo</h1>
			<h2>Elisabetta di Valois</h2>
			<p>Théâtre Antique d’Orange, 1984</p>
			<span>Vestit original de la producció de Don Carlo de la temporada 1981-82 del MET de Nova York, amb Mirella Freni en el paper d’Elisabetta, obsequiat probablement a Monterrat Caballé després de la seva posada en escena l’any 1984.</span>
			<h1>Henry VIII</h1>
			<h2>Catherine d’Aragon</h2>
			<p>Gran Teatre del Liceu, 2002</p>
			<span>Estrena a Barcelona i darrera òpera en la qual va actuar la cantant.</span>
			<p><br/></p>
			<img src="/img/v5/v5-1.jpg">
			<div class="caption-container caption-container--right">
				<div class="caption-container__content">
					<img src="/img/v5/v5-2.jpg">
				</div>
				<span class="caption-container__caption">Montserrat Caballé interpretant Catherine d’Aragon a Henry VIII, la darrera òpera que va representar sobre els escenaris. Gran Teatre del Liceu, 2002.</span>
			</div>
			<p><br/></p>
			<p>«La soprano va rebre una càlida acollida per part del públic que omplia la sala, que li va dedicar forts aplaudiments i bravos al final de la funció, mentre els seus fans li agraïen la seva dedicació al Liceu amb una pluja de papers amb la frase “Montserrat: gràcies pels 40 anys de fidelitat”, en referència al 40è aniversari del seu debut al Gran Teatre de la Rambla.»</p>
			<p><br/></p>
			<p><strong>Marino Rodríguez</strong></p>
			<p><i>La Vanguardia</i>, 5 de gener de 2002</p>
			<p><br/></p>

			<div class="content-vestit__dark">
				<h1>La construcció del personatge</h1>
				<p>La indumentària escènica es crea amb la intenció de vestir un personatge, és a dir, de transformar una persona de carrer en el subjecte d’una narració ubicada en un indret i període de temps concrets i amb unes característiques físiques i vitals úniques. Es tracta de presentar a l’espectador una sèrie de pistes visuals que donin valor al sentit de l’obra. En relació amb la idiosincràsia del món operístic, el vestuari és tradicionalment sumptuós i atractiu i, fins i tot, suggeridor en les seves protagonistes més temeràries. La seva confecció es fa habitualment amb una cura extraordinària pels detalls.</p>
				<p>Els grans personatges femenins de l’òpera van passar superbament per les cordes vocals de Montserrat Caballé, que va lluir les vestimentes de dones inoblidables com Elisabet I d’Anglaterra, Floria Tosca o Turandot. Caballé comptava amb un important armari escènic en el qual un sol vestit podia esdevenir diferents personatges, sempre que formessin part, com a mínim, de la mateixa època narrativa. Entre les peces presents, van compartir vestit, per exemple, Anna Bolena i Isabel de Valois, o aquesta i Lucrècia Borja. El fet de treballar amb un vestuari propi significava no tenir un vestit per a cada producció o personatge, de manera que la soprano escollia la indumentària més encertada per a cada ocasió d’entre les seves possessions. A conseqüència d’això, en alguns casos va rebre crítiques per no concordar amb la resta de la companyia, especialment per part de la severa crítica londinenca de la Royal Opera House. Eren, segurament, crítiques velades als seus problemes de pes, ja que era impossible trobar-li defectes de veu.</p>
			</div>
		</div>
		<video  id="vestit" class="content-vestit__vestit" tabindex="0", autobuffer preload="auto">
			<source src="/video/Vestit N5 1000p.webm" type="video/webm; codecs=&quot;vp8&quot;"></source>
			<source src="/video/Vestit N5.mp4" type="video/mp4; codecs=&quot;avc1.42E01E, mp4a.40.2&quot;"></source>
		</video>
	</div>

	<script src="/js/dragPlay.js"></script>
</body>